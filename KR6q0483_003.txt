# -*- mode: mandoku-view; -*-
#+DATE: 2016-06-08 5:49
#+TITLE: 青原愚者智禪師語錄
#+PROPERTY: CBETA_ID J34nB313
#+PROPERTY: ID KR6q0483
#+PROPERTY: SOURCE Jiaxing Canon Vol. 34, No. B313
#+PROPERTY: VOL 34
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0483_J_003-0828c> 
#+PROPERTY: JUAN 3
青原愚者智禪師語錄卷三¶
侍子興磬同門人興斧編¶

* 法語¶

** 室中正訓¶

佛有一語三昧正語三昧愛語三昧學者先從正語¶
入將世味道味劈作兩開只要作得主不為外物轉¶
立志既定根基堅固始有信入參究分起信論曰眾¶
生有自力廣聞取解者或自力少聞多解者或無自¶
力因廣論得解者或樂總持少聞攝多義取解者雖¶
以無思契同必從聞解信入靈源曰法門有樂說者¶
以無言為非有尚默者以多語為過皆據一知一見¶
為局量而不知無量之量為通途也具正見建圓機¶
人忽倦普慈如天澤無心物均獲利白樂天舉佛經¶
同異問濟公覺範代云方便智三言而巳一代時教¶
以法相宗破相宗法性宗攝之法之所本要本于理¶
而當于義不必守名句以自滯至于言謂之不及而¶
可以模鑄佛魔了辨同異者又未可遽言也永明壽¶
曰解但為遣情耳說但為破執耳情消執謝則說解¶
何存真性了然寂無存泯一菴曰物各還其物之則¶
即是物不遷稱權無我斤兩不爽是則方便智乃本¶
自現成者也特人不能死盡偷心而享此善用耳。¶

靈源謂圓悟曰學者雖有見道之資若不深蓄厚養¶
發用必峻暴非特無補於教門將恐有招禍辱圓悟¶
告大慧曰須防自巳三業忽起此語最切單方顯勝¶
撮弄筒子氣急殺人誤而可乎。¶

古人道德學問藏於腦後不露圭角事不得巳吐出¶
還吞今人出一叢林入一保社纔見一隅不能三反¶
竊得語錄上奇言玅句機鋒知解便逞口頭惟恐人¶
不知我之長處是則參禪一回止成得一肚皮我慢¶
貢高而巳不知於生死上有何相干嗟乎末世凡夫
<pb:KR6q0483_J_003-0829a>¶
根器頑鈍識見偏淺立行不遠操心非寔中此邪毒¶
道聽塗說永嘉所歎莽蕩招殃安能不齰舌耶惟有¶
當下知非便許立地成佛。¶

溈山禪師曰事理不二即如如佛圓覺經言事障理¶
障何也事本無障以貪欲昏蔽而障之也理安有障¶
以黠智偏執而障之也銷鎔情識全體自露然自無¶
始以來習氣流轉便欲一刀兩斷豈容易哉故須以¶
參究為事提起此事則一切自然放下久久自得。¶

古人道愛之則是愛礦棄之則是棄金此處指出甚¶
難一番烹煉何故蹉過依舊半青半黃菽麥不分安¶
得不去自欺欺人也耶即能遮掩得來作偽心勞日¶
拙大可憐憫言至乎此皮下有血能不猛省回心自¶
照一掌翻轉慶快有分。¶

昔之高人浮雲富貴淡於勢利者不自名其高故往¶
往自寓曰懶今學者入門未得一角如何飾詞藉口¶
放逸切須警敏盡職參學自勉若是正人開眼自然¶
行起解滅笑和尚曰人生下地皆有職職盡方能無¶
媿色衰年本欲討閒身不是百忙閒不得。¶

覺範禪師曰為學日益百川浸灌也為道日損水落¶
石出也苟非為學日益又安知為道之日損哉正氣¶
曰損是損其情慾益是益其正知故曰學事以成務¶
致用也學道者自反至誠而巳果然徹上徹下由此¶
中行則學事猶茶飯也本茂則末自榮不見道本末¶
盡歸宗。¶

或問曰理雖可以頓悟習氣難以卒除須盡今時一¶
等倚混沌無記空者便云誰見有習氣可盡是否曰¶
習氣不可盡而可化故以學問為茶飯若以差別言¶
之有必不免之習氣饑必食寒必衣倦必眠之類節¶
之而巳有必當化之習氣驕妒鄙倍之類是也當仁¶
不讓見義不避堅志不移好學不厭是亦謂之習氣
<pb:KR6q0483_J_003-0829b>¶
乎是不可以總殺總赦而混之也上根大人超一切¶
法之外而遊一切法之中正用時宜彼不喚做習氣¶
樵夫十字街何問中書堂事且去擔柴保不誤汝。¶

** 示蕭小翮居士¶

高峰玅禪師曰紅塵堆裏學山居寂莫身心道有餘¶
但得胸中憎愛盡不參禪也是工夫秪為眾生情膠¶
識錮佛以種種方便如剝芭蕉紅塵中汩汩茫茫無¶
本可據枯木崖前差路多誤中執著其病愈深故學¶
道人必須開眼必須參究從專門深入不能專深故¶
令從疑處入沒奈何提箇話頭大慧杲教人提狗子¶
無佛性博山教人提一口氣不來畢竟向何處去提¶
此一句即金剛刀一切截斷人人自有迸破時節紙¶
盡且住。¶

** 示蕭虎符學易¶

逐今時之後但覺動頤紛紜推空劫以前便覽杳冥¶
寂感智者互換舉之新建云鐘未嗚時轟天赫地鐘¶
既嗚時寂天寞地尚疑此耶大小長短虛實一切代¶
錯惠秉琦辨豈逃此乎程迥曰太極者大中也禮記¶
提為大本易言成位乎中中何物乎宗鏡言三種權¶
中三種實中又言五中道又曰中不定中又曰無中¶
無邊曾疑此耶此中之秩序條理隨在畢具隨物可¶
徵聖人表之變變不變神無方物有則全符如是故¶
知一不可言言則是二易以象數為端幾而至精至¶
變至神在其中研極者知之物格無物知致無知又¶
何言哉儒者人事處分株守常格至于俯仰遠近(曆律)。¶

醫占會通神明多半茫然夫物物一太極即物物一¶
河洛而信不及乎宗門止提了心方便而一切實法¶
置為不屑夫法住法位五明一實原自玅協時人得¶
少為足耳惟易統之以費知隱以隱行費即無費隱¶
矣逆幾于先順理於後即無先後矣格物之則即天
<pb:KR6q0483_J_003-0829c>¶
之則即心之則繼之以法因物用物是真無我大我¶
至尊深幾神哉予行天下鮮見有好學不厭者高明¶
既肯研極邇靜正而遠不禦神明默成請從此入。¶

** 示侍子中通興㲈¶

深幾之中忽有悟入此其一長當一切以方圓圖通¶
之其綱宗曰秩敘變化同時即華嚴之行布不礙圓¶
融圓融不礙行布即費即隱三教玅協矣汝復于象¶
數有入處正所以享其不墮諸數者也公因反因藏¶
于此矣天地人物皆器也皆道也有法則而無情識¶
故曰格物之則即天之則即心之則故倚此秩序變¶
化寂歷同時之符處處皆然慾忿一平發皆中節矣¶
易其可不學哉所以破有無之說曰天無先後中有¶
條理舍後窮先所以引人入勝地而變化之也。¶

** 示趙眉魯興翱字藥雲¶

李翱為鼎州剌史躬謁藥山山執經卷不顧侍者曰¶
太守在此守性急曰見面不如聞名拂袖便出山曰¶
太守何得貴耳賤目守回拱謝問曰如何是道山以¶
手指上下曰會麼守曰不會山曰雲在青天水在瓶¶
守忻愜作禮述偈曰鍊得身形似鶴形千株松下兩¶
函經我來問道無餘說雲在青天水在瓶(云云)。¶

** 示魯兩吉興準¶

兩吉居士名哲一日入青原求更其字愚者引抑之¶
什字曰辰告此謝安石所舉蔽三百之一言也辰時¶
也時義大矣哉兩吉寂然感通因禮而求取法名愚¶
者曰不見準提心印之為佛母乎易以天地準變變¶
不變損益時行證惟心者我即天地然其深入必在¶
研參支公曰世可說兩入三則亂信耶疑耶即從此¶
研研以專真用以會通是真所謂兩吉乎因名曰興¶
準字研參題辰告軒願與天下時損益而言之。¶

** 示即幾興偉
<pb:KR6q0483_J_003-0830a>¶

惟深也故通天下之志惟幾也故能成天下之務惟¶
神也故不疾而速不行而至此易所以極深研幾而¶
昌格適綸也天下之理得而成位乎中中何物乎時¶
出措宜而惡動頤又何物乎今人聞甚深則怖豈悟¶
深無深淺而止實哉聖人立象以盡意繫詞以盡情¶
偽佛祖表法以最神而因幾以盡情偽楞嚴雙非非¶
而曰非即非離又曰是即非即何故多此一句猶疑¶
此即否向上不傳向下文長折攝離微此中難言惟¶
端幾可研耳以不自欺入豁然一即一切一切即一¶
猶嫌匝匝之波即務養神事同理舉猶嫌屑屑之勞¶
歟幾失神明欺則不能享矣真疑即此立參脫桶即¶
此茶飯能逃不能逃汝自驗之非干他事。¶

** 示山足興斧¶

靜住禪人舊事祖堂石谿大師有年還里又炙西生¶
大師教乘滋茂回互宗趣今來青原訊其本分不昧¶
疑關以山足字更其名愚者曰青原垂一足住山唯¶
鈯斧且劈古今薪冷灶自燒煮因命之曰興斧且問¶
揮八極碎一切者是何斧耶不犯大軱當門露刃用¶
了急磨四顧善藏者鈯何鈯耶無上兩足尊與一足¶
行千古有同別耶此處砉然無滯則盡六合是青山¶
一切森羅供我之磨藏矣深入一門猶專煉通擔荷¶
保任豈屬空言乎勉之勉之。¶

** 示中千賢監院¶

忠禪師云悟道易明道難明道如禁蛇人信其藥力¶
咒力以蛇綰弄揣懷袖中無難未知藥咒等力者怖¶
駭棄去但諦見自心情見便破此無他知其故而不¶
惑耳楞伽曰諸法無法體而說惟是心不見于自心¶
而起于分別或舉以問雲居齊曰見自心遂分別乎¶
齊曰非然也譬如調馬馬自見其影而不驚何以故¶
以自知其影從自身出故吾是以知不斷分別亦捨
<pb:KR6q0483_J_003-0830b>¶
心相此無他智度論所謂善用其心者博山曰毫釐¶
繫念三途業因瞥爾情生萬劫枷鎖將以有念為有¶
念有情為有情耶將以無念為無念無情為無情耶¶
一菴曰兩末三窮遇緣即宗用中猶不豁乎紫柏曰¶
以四大觀身而無身相所謂無身有事之雙超也以¶
前境觀心有心用而無我執所謂因物付物之本空¶
也法外無心即是心外無法而法中之秩序物則之¶
差別其可茫然混用乎心本無體神自無方何更空¶
勞穿鑿乎銷礦成金必資知識此事盡時乃享現量¶
安得絕甦發願與定綱宗。¶

** 示非渠會書記¶

常念汝胃脘氣痛須靜攝乃愈今兼室安居過夏事¶
亦不煩母論痛不痛不可坐在無事甲裏古人謂一¶
日不空過者何故叮嚀耶大抵一半自調養一半自¶
煉本分自試薪火偷心歇天機活比現更何計較古¶
人云心本無體正用即得尚疑此耶切忌靠著放憨¶
語錯認最是誤事。¶

** 示即幾偉侍者¶

薪火調御動靜不失其時法住法位比量皆現量也¶
天機自活偷心自亡古今總是我底真擔當即真解¶
脫如或未然十二時中管帶切不可忽處處回光消¶
歸自巳即是管帶必有事行無事何用更言管帶乎¶
善自調御病亦不生。¶

又¶

體道集虛處事平實為貴不可認著慌忽一切便流¶
入莽蕩矣及盡今時惟在知有而奉重自巳閒居鼓¶
舞只以學問為茶飯故曰戒懼是一刻之樂事此超¶
無學者之飛躍也學而不厭是大聖人之隨緣放曠¶
也。¶

又
<pb:KR6q0483_J_003-0830c>¶

偉子且住靜不見潛道十年之青膺乎臨濟曰諸方¶
火葬我這裏活埋此時親受用著不徒說鑊湯爐炭¶
眾苦不能到也氈蒲團與汝。¶

** 跋宙輪宇矩說示山足斧¶

宙逝宇素彌範綸圍而無中無邊享此條理中矣歷¶
盡理法界煉事法界乃享此無礙信解行證火候豈¶
可欺哉末流竊一句荒委寧不唶唶宇宙本一際也¶
真空玅有玅協兼中非窮盡者烏可以言到乎真心¶
細心即行布是圓成混不得也偶然簡出舊紙正好¶
吹毛用磨斧子勉之。¶

** 命山足斧為浮山監院¶

浮渡為遠祖道場兩宗一脈杖人所最存注者今吳¶
山主一家同合邑來請愚者以青原祖堂未畢面依¶
山主約先發執事人今命山足斧往監理其事古人¶
叮嚀悟心識法止有一事實行起解滅豈復容一念¶
離岐靈源叟曰悟道守道惟求諸巳而行道之時一¶
味捨巳從人自非等心死誓則不能擔此擔子末流¶
發願不真輕浮淺躁襲虛凌傲動見眉目又安望其¶
和眾辦行而成徑大傳遠之務乎常住當家公心為¶
法反躬先眾不辭勞苦所謂一行三昧行之不變自¶
然感孚十方則祖翁田地庶幾有賴矣努力努力。¶

又¶

悟道明道只在一番打徹根本差別而巳行道難者¶
全在放下自巳與眾生一般隨順中接引而針錐變¶
化之故曰佛不住佛而用大菩薩行。¶

** 示當人鑒副寺¶

不自欺為種以學問為茶飯而神化則豈筆舌所可¶
言乎南泉所送一敘亦言混沌與開闢為反因但發¶
至誠公願統之而日用隨薪泯火自享深造隨其更¶
端我皆得其所宜而不為所惑蓋有貫乎混沌開闢
<pb:KR6q0483_J_003-0831a>¶
之中而隨時中節者忽為其波瀾所紛也牧潛為天¶
隱子元時禪師其手筆乃覺範以後之一人將來穿¶
出不可被混抹也。¶

** 示瑞如¶

廩山源遠流長我杖人夢寐為此一事竺菴笑峰二¶
和尚相繼注神而未遑得遂今幸時節開端樹起梁¶
柱舊山田地次第自然渠水我今出門瑞如老成監¶
事料理自有壽昌主之寶坊又近但礪鐵脊又何憂¶
焉古人化米化炭桶箍自脫破屋縮項唱雪珍珠看¶
是何等家風豈使兩橛固知三斤钁頭斷然不相負¶
耳勉之勉之。¶

** 示喪偶老宿¶

永豐程天修過訪陶菴見喪偶老宿在葉聲閣上禮¶
大悲熟視之乃豐橋德幢主人也愚詢之天修曰二¶
十年前修吾邑石橋成四萬金功德邑侯方旌禮謝¶
之彼必不受又強之遂夜不知所往合邑作德幢菴¶
塑師像其中後十年師回知之自推其像而去今何¶
在此愚者曰此多生藥樹之蔭乎天修請書之遂占¶
數語曰陽豐橋起德幢不居敝屣遠遊天下吾廬恰¶
遇故人為君道破稽首大士一葉聲墮南郭嗒然東¶
方眉先莫住龍老請安眠。¶

** 示侍子中履¶

物惡其棄于地也不必為巳有力惡其不出于巳也¶
不必為巳此物理小識之隨人集證也託人問人皆¶
不犯其鋒芒而以通幾護質測之窮何所礙乎時論¶
以秩序變化寂歷同時為宗方圓同時奇恒之府即¶
多是一皆統類於此矣神無方準不亂宗門多言神¶
無方而準不亂則以象數為端幾而信倫理之為固¶
然者也但用之則在乎推行化裁耳大凡推之于先¶
多屬洸洋任之于後則動頤而迷兩頭俱抹過者剔
<pb:KR6q0483_J_003-0831b>¶
中乎中不定中也正明其時也此中之秩序條理本¶
自現成特因幾務而顯耳格物之則即天之則即心¶
之則豈患執有則膠執無則荒哉若空窮其心則倏¶
忽如幻故吾以莊子談虛無而乃曰極物而止以有¶
形象無形者而定矣佛亦是以費知隱乃能以行隱¶
費但不露其金針耳炮莊是遣放之書消心最玅者¶
不執也不計也玅于藏鋒無所不具可細心看之。¶

** 與西峰蠡測澥靜主¶

古人所謂能超一切法能入一切法應病予藥恰當¶
竅䏿鏡照谷響開門落臼俱享眼明巳正為大自在¶
非傍水按葫盧而以苟且唐捐也叢林依止以蓮池¶
意整理接待正是我壽昌不二家風遇其人來手眼¶
不失雲居行履話寶鏡收場句塵塵三昧不動絲毫¶
詎容造作推諉耶在事依法管帶更享天然火柴頭¶
三斤鐵截卻玄玅不讓人躲跟明矣即以此院鉗鎚¶
可也勉之勉之。¶
¶
¶
¶
¶

* 偈¶

** 示劉若孩居士(并序)¶

知止是以夜而通晝夜者格物是以晝而通¶
晝夜者也三反晝夜尚有疑乎既曰潛龍勿¶
用又曰無所不用其極亦晝夜也定乃能格¶
致格致是謂大定以不用善其用以用善其¶
不用用之中皆不用者也尚有疑乎如其舉¶
一不能悱三且從一門深入。¶

#+BEGIN_VERSE
「　谷王非下頂門無上虀粉中間誰卓拄杖蓏理相齒¶物則知天其神無方別傳不傳既以易證就路履旋
<pb:KR6q0483_J_003-0831c>¶一句畫前須破重玄止一事實畢卻後先三反晝夜¶通因乎專生成裁成時宜乘權日午三更歷然寂然」
#+END_VERSE
¶

** 示王若先居士(并引)¶

萬物皆備于我萬我皆備于物轉山河大地¶
歸自巳則易轉自巳歸山河大地則難適來¶
舉此然疑作耶且從下二句看。¶

#+BEGIN_VERSE
「　一飲一蔭思我然疑公因反因從來未提幬覆代錯¶掌不可欺無我備物中旁先迷生死發藥來處唯唯¶分心分識紗縠難窺甕外運甕治正兵奇縣崖絕甦¶大願綸彌午會中天消息偕時核仁全樹且請研幾」
#+END_VERSE
¶

** 示梁懿孫居士¶

#+BEGIN_VERSE
「　見見之時見不及物物不物休氣急三科七大何郎¶當薪火交蘆誰主張圓滿菩提歸無所得且問一切¶事究竟堅固那箇著力噥噥空累優陀南一嚏自不¶欺消息」
#+END_VERSE
¶

** 示廖生公居士¶

#+BEGIN_VERSE
「　宇觀人間宙觀世山谷狼藉三藏秘是誰點燧照一¶際不攀斷貫索凡例柷敔訛傳疑啞鐘韶舞拍板定¶不易穿過千生未生前桑弧蓬矢一㘞地方圓亦是¶栗棘圈欣逢許劍真法器跳出三籠隨類示可破五¶雲書卍字」
#+END_VERSE
¶

** 示陳高也居士¶

#+BEGIN_VERSE
「　無作無受報不忘維摩經中巳露布蓮花法位三如¶是窮子何乃復驚懼四邊火起誰上車虛空消殞歸¶何處若疑且過趙州關問事即得禮拜去」
#+END_VERSE
¶

** 示梁山甫居士¶

#+BEGIN_VERSE
「　一切法無我得成於忍莫贏其瓶呼出井應無所住¶而生其心八角磨盤休沉吟不取於相亦不取非相¶子午雙破紅輪光放金剛如是降伏住書懋緩筋請¶平步豁然大笑歸去來簷下雙扉不誤主顧」
#+END_VERSE

<pb:KR6q0483_J_003-0832a>¶

** 示非渠會¶

#+BEGIN_VERSE
「　渠今正是我我今不是渠以驢覷井井覷驢從上直¶須破紗縠曹山四禁非糊塗」
#+END_VERSE
¶

又¶

#+BEGIN_VERSE
「　首楞珍重盡今時寶所蓮花不負伊磨淬金剛揮紫¶電轉輪擊節是誰知」
#+END_VERSE
¶

** 示即幾偉¶

#+BEGIN_VERSE
「　偉哉造化笑棲苴不負其材乃丈夫大屈大伸天煆¶煉藏刀淬火看回途」
#+END_VERSE
¶

** 示山足斧(時巳酉臘八日)¶

#+BEGIN_VERSE
「　青原垂一足住山唯鈯斧且劈古今薪冷灶自燒煮」
#+END_VERSE
¶

** 又命斧住浮山¶

#+BEGIN_VERSE
「　浮渡棋聲在眼前通天陌路讓誰先石頭壁立常伸¶指一斧供薪足煮泉」
#+END_VERSE
¶

** 為蠡測澥維那更字¶

#+BEGIN_VERSE
「　傳澥(只在一滴)吸上須彌背脊鐵鞋踏乾重溟莫教人笑¶蠡測」
#+END_VERSE
¶

** 除夕示中子興㲈¶

#+BEGIN_VERSE
「　念汝隨予學環中竟左旋冬春看兩度頭尾筭三年¶風送新花雨詩將舊夢圓沖之傳曆意誰與問青天」
#+END_VERSE
¶

** 示當仁鑑副寺¶

#+BEGIN_VERSE
「　岱堂三年瓦生角淨居三年扶木杓泥豬癩狗了尊¶貴雪爐霜刃鋪禮樂獨喜石頭裂出真肝腸潛道青¶鷹展血覺」
#+END_VERSE
¶

** 示焦泉澄知客¶

#+BEGIN_VERSE
「　真金本以火為恩不閡無門四出門久祝沃焦泉上¶頂針鋒眼裏造乾坤」
#+END_VERSE
¶

** 示洞先山侍者¶

#+BEGIN_VERSE
「　過水不是渠覿面不是水曹山當門劍孝滿者善使¶如何為洞先將來慎牙齒」
#+END_VERSE

<pb:KR6q0483_J_003-0832b>¶

** 示還子徵侍者¶

#+BEGIN_VERSE
「　八還卻向無還者虛空流汗天地啞正淬金剛磨處¶藏豈怕打殺四天下」
#+END_VERSE
¶

** 寄芥菴璨并杖人全錄¶

#+BEGIN_VERSE
「　還鄉曲調露旛竿納盡須彌巳轉九唯有杖門莖草¶在待伊招手與人看」
#+END_VERSE
¶

** 示襄藏蘊侍者¶

#+BEGIN_VERSE
「　石頭引汝吸西江日用吾諧何處藏看破漉籬還可¶賣超宗亦不數襄陽」
#+END_VERSE

#+BEGIN_VERSE
「　十年劈出血肝腸今日新硎¶何處藏正顯罩籬神變化一雙赤手舞風霜」
#+END_VERSE
¶

** 示王青蓮法名興詢字南指¶

#+BEGIN_VERSE
「　福城東際見文殊須許南詢道不孤樓閣指頭開復¶閉急須穿過莫黏塗」
#+END_VERSE
¶

** 示林祖涵法名興雷字蟄協¶

#+BEGIN_VERSE
「　冬雪藏雷春莫驚八風圖上自何生此中見得無先¶在九野重霄總帝京」
#+END_VERSE
¶

** 示魯維參法名興參字靈注¶

#+BEGIN_VERSE
「　靈源流注問參同明暗回機莫倚空主中相續須親¶見母擲光陰四境風」
#+END_VERSE
¶

** 示劉兆公法名興奉字曉藏¶

#+BEGIN_VERSE
「　黃閣簾前奉者誰三更天曉甚東西多生鑄此當空¶鏡藏在森羅十二時」
#+END_VERSE
¶

** 為劉寒竹孫取法名法周字華始¶

#+BEGIN_VERSE
「　縱橫卍字本周天立地揆方統大圓無首履旋何內¶外此中包決在龍淵」
#+END_VERSE
¶

** 溪示¶

#+BEGIN_VERSE
「　翠屏把住水雷奔收入茶爐蟹眼吞噴雪軒中肝膽¶句西風為我掃蓬門」
#+END_VERSE
¶

** 示學者¶

#+BEGIN_VERSE
「　一句話頭如鐵橛百層水釜烹丹雪冬關埋出一聲
<pb:KR6q0483_J_003-0832c>¶雷驚風又涉花枝血」
#+END_VERSE
¶

#+BEGIN_VERSE
「　一句話頭如鐵橛壁立銀山四面絕從中起一陣風¶雷丹枕三更為汝說」
#+END_VERSE
¶

#+BEGIN_VERSE
「　一句話頭如鐵橛當風掃帚無車轍誰能一躍上縣¶崖舍命乘雲㘞地絕」
#+END_VERSE
¶

** 棲霞和尚新定天開巖遣僧展拜兼禮笑大師¶
龕¶

#+BEGIN_VERSE
「　天開巖下合龍文生死同條石火焚今在西江流片¶紙一爐燒作故山雲」
#+END_VERSE
¶

** 禮遠公塔¶

#+BEGIN_VERSE
「　劍鋩山頭慣放腳雙關一帶同殺活殘枰敲破通天¶眼那問黑白落不落」
#+END_VERSE
¶

** 寄孫魯山居士¶

#+BEGIN_VERSE
「　須彌頂上種青玉縮作方壺供金栗且引襄陽舞袍¶笏愚公自笑移香谷」
#+END_VERSE
¶

** 寄吳湯日居士(時命山足斧住華嚴)¶

#+BEGIN_VERSE
「　三一齋中白眼青通晝夜灑甘露餅憂患憂孟與塗¶炭輐斷謑髁者何限洗出浮渡一片石三十六巖聽¶揮斤白雲老挂先著堂坐隱遠公棋道場卻拓鈯斧¶期爛柯從今沒奈旁觀何」
#+END_VERSE
¶

* 自讚¶

** 首山賢監院請¶

#+BEGIN_VERSE
「　濯熱蓮花消永晝笑煞觀河眉不皺摩羅果拋擲掌¶中拄杖放在背後無所可用乾坤消瘦後來人切忌¶從壁上看料定虛空看不透」
#+END_VERSE
¶

** 雙嶺淵西堂請¶

#+BEGIN_VERSE
「　蒼天過水看三墮右袂自嗤肩臂左怪殺禮樂鋪在¶紅爐𥳽漫說當堂不正坐多少人論量敝垢丹青誰¶知它解衣盤礡贏」
#+END_VERSE
¶

** 蠡測海維那請
<pb:KR6q0483_J_003-0833a>¶

#+BEGIN_VERSE
「　一張紙雲遮海樹一拂子劈破鐵圍忽然在西峰壁¶上不覺垂此霜眉換卻眼睛初不知滾滾聽人隔岸¶揮朱紫敝垢皆支離不可便道是青原老古錐」
#+END_VERSE
¶

** 非渠會書記請¶

#+BEGIN_VERSE
「　南北東西無所住為甚走入芥子煙中去木葉三毛¶勞顧虎迸破面門誰得而相汝」
#+END_VERSE
¶

** 即幾偉書記請¶

#+BEGIN_VERSE
「　白刃舞毫端紅爐書卍字世出世間要且不識三十¶年後呿一口氣虛空特地費丹青且莫嫌寒山一帚¶敝」
#+END_VERSE
¶

** 浮山斧監院請¶

#+BEGIN_VERSE
「　一杯浮渡黑白未分前巳露須知袖手滿盤先谷口¶傳聲是誰常住將以華嚴樓閣為毘目故處依然此¶藏軒裏一指隨寓聊且懸崖背後讓煙熏休管萬世¶旦暮遇遇則遇還看席卷竿頭步」
#+END_VERSE
¶

** 當仁鑑副寺請¶

#+BEGIN_VERSE
「　六合中間擲一拂依然豎起殘榾柮且問這個東西¶是何物擊節一下答不出雖許三拜掩灰塵畢竟以¶何為它雪屈」
#+END_VERSE
¶
¶
¶
¶
¶
¶
¶
¶
¶
¶
¶

<pb:KR6q0483_J_003-0833b>¶

* 像讚¶

** 血畫接引佛¶

#+BEGIN_VERSE
「　今古漫天都是血無端浸破衣裳折一雙窮相手長¶伸腳下蓮花望誰接」
#+END_VERSE
¶

** 彌勒佛¶

#+BEGIN_VERSE
「　雲頭墮在街頭掛一幅包此人間大樓開閣閉指尖¶閒撞倒背後拍一下滿布袋是甚東西百雜碎無人¶著價待問他時有理難伸但消得一個嗄嗄」
#+END_VERSE
¶

** 達摩¶

#+BEGIN_VERSE
「　杖人常有些兒藥留待他年毒達摩衹為折蘆面壁¶太煞捏怪隻履歸去一場懡㦬忽遇點睛者如何崑¶崙粉碎揚秋波」
#+END_VERSE
¶

** 觀音大士¶

#+BEGIN_VERSE
「　此一筆當頭劈蘭葉太軟鐵線太直衲衣下事從來¶讚嘆不及爭似泥塑木雕換飯喫」
#+END_VERSE
¶

又¶

#+BEGIN_VERSE
「　第二筆蒙頭屈膝看他不出不妨數九不可打七腳¶酸且坐斷虛空冷風卻笑人獨立」
#+END_VERSE
¶

又¶

#+BEGIN_VERSE
「　第三筆通身濕乾卻洛伽波平地擲楖栗千手千眼¶在那裏依舊眉橫鼻直」
#+END_VERSE
¶

** 蒲團像¶

#+BEGIN_VERSE
「　粉碎崑崙不問津春風冷眼笑紅塵漫勞雲裏金剛¶杵一個蒲團到處尊」
#+END_VERSE
¶

** 送子像¶

#+BEGIN_VERSE
「　楊柳灑水呼麒麟寶髻放光如車輪是誰蒿筆成五¶色蓮花瓣裏乾坤新」
#+END_VERSE
¶

** 壽亭侯¶

#+BEGIN_VERSE
「　金剛刀挂兩眉前燈下春秋聽世傳莫問本來何面¶目且看血色濺蒼天」
#+END_VERSE

<pb:KR6q0483_J_003-0833c>¶

** 鼓山永覺老和尚¶

#+BEGIN_VERSE
「　不跨石門三十年捧腹垂涕看蒼天早知不肯打這¶破鼓且樂得在沸鼎裏安眠」
#+END_VERSE
¶

** 天界浪老和尚¶

#+BEGIN_VERSE
「　一張白紙放毫光莫認紅衣與面黃返擲依然在坐¶下且認手中如意子可是金剛王」
#+END_VERSE
¶

又¶

#+BEGIN_VERSE
「　三五縱橫只一畫千花萬石夢中抹佛祖位裏留不¶住白刃紅爐鋪禮樂縫起來雙袖托孤可怪是兩頭¶一腳且道今日以何報答震聲一喝」
#+END_VERSE

<pb:KR6q0483_J_003-0834a>¶

